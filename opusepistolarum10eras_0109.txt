2698] TRAGOEDIA BASILIENSIS 77

nomine Angelo. Zelotypia tantum erat, nullis certis argumentis
nixa. Ea per occasionem incruduit. Quum famulus abesset,

a domino iussus colligere a certis debitoribus pecuniam, vir· in-
gressus est illius cubiculum, venans, opinor, argumentum quo quod 10
suspicabatur conuinceret. Reperit in famuli indusio ligulas ali-
quot sericas. Mox accersitam vxorem percontatur agnosceretne
eas ligulas Ait. ἦ Vnde ’ inquit ⁴ has nactus est? nam meae sunt.'
Confessa est a se donatas. Tum maritus, vt verum extorqueret,
pugionem intentauit in ventrem vxoris, promittens nihil futurum 15
mali, si verum fateretur3 mortem presentem minitans nisi pro-
fiteretur. Quoque magis illam proliceret ad confessionem, ipse
prior fassus est se commisisse adulterium, idem de vxore suspi-
cari, nec aliud tamen quam suspicari. Illa primum inficiari,
tandem vrgente marito confessa est et ipsa : et confessam maritus 20
dimisit.

Illa territa confugit ad sororem in pagum nomine Prattelen.
Actum est per affines ct propinquos de reditu in graciam. Maritus
se placabilem exhibuit. Rediit mulier Sabbato 3²² die Augusti,
deducentibus eam aliquot cognatis et propinquis, quos maritus 25
accepit hilari compotatiuncula. Discessum est cum gratulatione,
et vt aiunt ea nocte fuit viro et vxori lectus communis, ne quod
offensionis vestigium residere videretur.

Postridie, qui dies erat dominicus, simili familiaritate vna pransi
sunt. Rumor addidit et cognatos aliquot eodem acceptos con· 30
uiuio: quo peracto egit illis gratias, rogans vt adesse vellent in
coena, se paulo laucius illos excepturum. Verum is rumor incerta
est fide.r Illud certum: mox a prandio ablegauit famulam ad
concionem, liberos ex priore coniuge susceptos ad emenda pyra.
Ita nactus solitudinem obdit pessulum ianuae, grauidam vxorem 35
transfodit, mox filiolam vix quadrimam. His peractis ipse scripsit
epistolam ad Senatum, confestim in summam aedium partem con-
scendit, ac ter inclamato nomine Iesu, se precipitem dedit, adeo
vt cerebro disperserit viam, iuxta comici dictum scd nimium
tragice. 40

Caligis vna ligularum alligarat epistolam de qua modo dixi, qua
continebatur quid quo consilio fecisset ac facturus essct. Occidit
adulteram confessam: illa penam commeruerat. Occidit filiam,
ne quis in posterum illi maternum paternumque crimen obpro-
braret. Sibi fuit carnifex, ne longo cruciatu periret, damnatus 45
iudicum sententiis. Nam in corpus saeuitum est, fractis ossibus
impositum est sublimi rotae, deinde inclusum ligneo culleo demis-
sum est in Rhenum : quid acciderit animae, nouit Deus. Facinus
tam atrox et inopinatum socerum vxoris patrem ita perculit vt

13. eas ay: illas β. Ait, (151 om. γ. 14. extorqueret a: extorqueret
motu β. 15. pugionem a: pugionis mucronem β. 11). fateretur a:
profiteretur β. 20. morito γ. confessam αδ; confestim γ. 23. ‹ns-t
om. βδ. 27. quod <182 quid γ. 32. laucius (ιγε latius β.
accepturum β. 40. tragico ay: tragici β

¹22. Prnttolon] A village 5 miles 30. comici} Tovem—0, Ad, 3. 2. io.

south os Baslo.

