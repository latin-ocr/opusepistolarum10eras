218 LETTERS OF ERASMUS [1533

enim quum aduenit diu ante prouisum leuius esse solet. Accedit
eodem singulare quoddam officii vinculum. Nam quum publicum
in ccclesia munus sustineam, etsi ad cam constituendam facultas

10 mihi non suppetit, voluntate tamen mihi eo est incumbendum.
ltaque quum aliam officii tribuendi rationem inire nequeam, facile
adducor, vt tuam tuique similium, qui et doctrina et autoritate
florent maxime, fidem implorem. Haec eo ad te scripsi vt ad
causam, quac mihi cum omnibus bonis communis est, intelligas

15 priuatum etiam officium accedere, vt, si nimius fuerim in vrgend0‚
des veniam mihi, quum me illo affectio haud iniusta rapuerit.

De statu autem religionis est omnino vt scripsisti: id enim re
ipsa experior. Nec mihi hoc tempore facile occurrit quod animum
leuet aegritudine: cum praesertim scelerum eorum, ob quae plagas

20 illas (et eas quidem iustas) deus nobis infligit, nullum faciamus
finem. Quod autem cogitas rudem sumere, istud tibi profecto per
eum qui tribuit vt posses hominum generi praeclaram operam
nauare nunquam licebit: et eo quidem minus, quod vt extrema
cygnorum vox consueuit esse suauissima, ita sanctissimae esse

25 solent voces extremae optimi cuiusque qui eas aedit vna prope
cum spiritu extremo. Etsi igitur habes, quo repudies tx pographo-
rum postulata, non tamen reperies quemadmodum ei qui iure
quodam suo impeiare poterit satis facias nisi pareas

Sed quid ago? Ita tecum quodammodo loquor, quasi senectus

30 tua non et operosa sit, et plane talis vt eam nobis diuturnam fore
sperem. Quin animum ad ea, quae tu nobis praeclara parere non
desinis conferens, intelligo haud obscure iis, quae a te optimus
quisque desiderat, non modo non orbari senectutem tuam, sed
etiam augeri. Vigent enim in te omnia ea, quibus rei Christianae

35 prodesse possis et haud scio an magis etiam quam in aetate florente.
Quae quidem res spem ostendit fore vt in quam ecclesiam multa
tua officia extant, de ea diu bene mereri possis. Atque haec qui-
dem amantissimis literis tuis prouocatus scribenda putaui, non vt
te ista aetate atque autoritate virum ipse homo iuuenis atque

40 rudis monerem, sed vt in quem me duceres sermonem sequerer.
In quo ipso dum breuitatem vito, verbosior et ineptior nescio quo
pacto fui quam deceret.

Venio nunc ad Iulium Camillum et Augustinum Eugubinum:
quorum alterum cum Venetiis essem de facie noui tantum, cum

45 altero vero congressus et locutus sum saepe, qui me ea re deuin-
ciebat sibi, quod mihi quotiescunque vellem faceret potestatem
introeundi bibliothecam Antoninam. Amphitheatrum Camilli si
eam nobis vtilitatem afferre posset quam pollicetur, libenter me
facerem vnum e spectatoribus in eo. Ac si apud te disceptantem

50 causam dicit, Eloquentia iam vicit. Nam (si te bene noui) contra
eam nunquam tu statues, cuius beneficio tantus es, vt viuas in
oculis omnium fere gentium. Itaque nihil attinuit Camillum eam
ad pedes tuos abiicere. Sed illi potius placandi fuerunt, qui

negant cum eloquentia cognitionem rerum coniungi posse, quasi
55 vero inquinate loqui sit sapere.

43. Camillum] See Epp. 2632. 177n.‚ 2682. 21-211.

