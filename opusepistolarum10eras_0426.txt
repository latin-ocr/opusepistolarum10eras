390 LETTERS or ERASMUS [1534

2937. Fizon JonN CHOLER.
Leipzig MS. (Augsburg.>
EE. 205. 25 May 1534.

[An original letter, autograph throughout: there is no address sheet.
The fact that has, hac in ll. 1, 4, 13 refer to Ep. 2936 indicates that this
letter is in the nature of a postscript to Ep. 2936. We have therefore placed
the two letters together]

S. P. D.

PRIDIE quam has ad te darem, denunciauerat mihi Ioannes
Paumgartnerus habere se nuncium, qui in postriduum ad te recta
proficisceretur3 si quid scribere tibi vellem, licere. Ego plurimum
gauisus quod tandem ad te nactus essem nuncium, has adiunctas

5 litteras ad te exaraui. Verum antequam noster hinc abiret, super-
uenit praesencium lator, qui mihi abs te fasciculum litterarum
attulit. Erant litterae ad R. Cardinalem Tridentinum, ad Paum-
gartinerum et ad Georgium Herman, quas omnes reddendas con-
tinuo destinaui, nactus oportune nuntium ad Tridentinum;

10 Paumgartnero suas item reddidi, qui et sine dubio tibi presenti
nuntio respondet.

Purgationem tuam legi libenter, et ea gauisus sum. Fecisti
vltro quod ego te adiuncta hac epistola pluribus sum adhortatus.
Sed hominem mitius quam illius petulancia merebatur tractasti3

15 vellem stilum magis accuisses. Imprimis mihi in hac tua Purgan
tione displicuit, quod scribis te Lutherum nunquam desiisse amore
prosequi. Qui fieri potest vt Lutherum ames a quo tot atrocibus
criminibus es accusatus totque insignibus contumeliis affectus?
Praeterea hominem tot censuris, fulminibus a Pontifice et Caesare

20 percussum, omnibus furiis deuotum, qui <n>unquam quidquam in
vita scripsit nisi quod impotentibus et furiosis conuiciis porten-
tosisque mendaciis et seditiosissimis vociferationibus sit refertum ;
age, mi Erasme, talem hominem, imo pestem maximam, amare
nunquam desiisti? Dices Christiani hominis esse, amare qui

25 oderunt nos. Id certe vix mihi possum persuadere, vt cogaris
amare talem qualis est Lutherus. Sed non odisse fortassis equum
foret, amare illum non iubet te Christus, quum nequitia, temeritas
et pertinax in malo animus illius nullum prorsus amorem mereatur
aut boni alicuius viri beniuolencia dignus sit. Quis hunc diligeret,

30 qui te, nullo vnquam laesus vel minimo verbo, tantis proscindit
conuiciis, tot contumeliis afficit, tot falsa obiectat crimina? Nihil
est quod in posterum de debilitate stomachi tui conqueraris; nimis
valido es stomacho, qui tam insignes contumelias totque iniurias
tam facile potes digerere. Ego tam Christianus non sum, superas

35 me longe tua hac paciencia.

Caeterum quod petis intelligere, quo in statu sint res nostrae
hic, scias nos magis hic herere quam manere, nec mihi adhuc
constat quam diu mansuri simus, quum id in voluntate constitu-
tum sit hominum seditiosissimorum et inimicorum nostrorum.

7. litterae] None of thern extant. 2716. 17911.
8. Georgium Hermam] See Ep.

