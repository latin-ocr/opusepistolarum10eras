THE DONATION TO GOCLENIUS 419

ducunt tuas literas, quibus se muniunt, missuri ad te vt firmiora 80
munimenta porrigas. Episcopii literae quoque leguntur ad Nan-
nium quendam, vt audio, scripte, a theologis in Goelenii profes-
sionem suffectum, quibus dicitur proscindi optimus Goclenius,
magno aliquot discipulorum dolore. Optarim admoneri virum,
parcius credat inuidis delatoribus. Nihil dubitant de seruandis 85
numis. Ego contra contendo, conuincant solidis probationibus
donationem esse ficticiam: etsi ita sit, heredes ab intestato succe-
dere in disponendi onus, ac bonam partem esse dispensatam, nec
debere se alienis officiis inuoluere doctores Vniuersitatis titulo.

Sed surdis cano fabulam. Quamobrem te vehementer rogo, vir 90
clarissime, per ipsam veritatem, quae semper manet, quo heredibus
pro iusticia et veritate patrocineris, missis ex rebus D. Erasmi
istis documentis quibus probari aut refutari poterit donatio, cuius
exemplum mitto. Si vero nulla extent, ad Vniuersitatem scribere
digneris te donationem (modo illam Erasmi manu descriptam et 95
Termino suo munitam cognouerint) pro equitate non impediturum,
nec causam esse velle dissidii, quo iniuste grauentur pauperes
heredes D. Goclenii, summi viri. Pro isto tuo officio Christus
rependet premium, ipsi vero referent gratiam, quam diu vixerint.
Quam indignis modis res optimi viri tractate sint, coram aliquando 100
audies et detestaberis multorum perfidiam et improbitatem.

Scripsisti aliquando ad D. Goelenium de repetendo apud Schetum
Erasmico deposito. Quale illud sit et quid receperit Goelenius,
nos ignoramus Debebat mutuum Goelenio Caspar Schetus, filius
Erasmi Scheti. Illud nos magna difficultate extorsimus, nam 105
obligationes fuerant surreptae. Carolus Harstus noster nuper ex
Hispaniis, vbi principis nostri Cliuensis apud Cesarem legatum
agit, ad nos scripsit de commentariis D. Goelenii in Terentium,
mernor compatris sui Episcopii. Sed omnes viri labores distracti
sunt. Puto tamen quedam in tuto esse, que aliquando Frobenios 110
inuisent. Iohanni Vlatteno dudum ex Principibus Electoribus
reduci adfui, tibique officiosam salutem asscribi iussit. Conrado
Heresbachio negotii statum aperiam, nec dubito illum additurum
ad te literas. Tu, clarissimum reipub. ornamentum, felix in Nes-
toreos annos vale, nobisque hoc nuncio, quem peculiariter ad te 115
misimus, quid sentias, rescribe.

Louanii 28 Octobr. Anno etc. 39.

E. Τ. D. cliens Ioannes Altenanus.

On a loose leaf (Basle MS. C. VIa. 71. 117) is a postscript, in the
hand of Altenanus.

Fere subuertissent quidam impuri amici D. Goolenii hereditatem
propter inuentos in sua bibliotheca Melanchthonis libellos Vite· 120
berge impressos, qui hic grauissimo edicto prohibiti sunt, et adhuc
minitantur, si heredes ad purgationem descriptores bonorum ade-
gerint. Crediderim inuidia exoeeatos malle fiscum auferre pecu-
niam quam heredes frui debita hereditate. Abiicias in ignem.

99. ipse MS.

