58 LETTERS OF ERASMUS [1532
pene tecum perieramus imprudentes. Noui, mi Bonifaci, quam
sis φιλόστοργος, et priuatim erga tibi sanguine aut affinitate iunctos,

15 et publice erga patriam, eoque facile diuino quam acerbe discruciet
animum tuum infantulae desiderium3 quam sic adamabas, sic in
sinu gestabas, sic in delitiis habebas, quippe coniugii primitias,
quaeque tibi prima dulcissimum patris nomen dedit, effecitque ne
te poeniteret semper tibi gratissimam τῆς ἀγαμίας libertatem cum

20 matrimonii compedibus permutasse, a quibus initio sic abhorrere
videbatur animus vt ad vxorem aegre quiueris perpelli, idque
duabus validissimis machinis, haeredis amore, et amicorum hor-
tatu. Nam apud istam mentem sanctissimam, τῆς ἡδονῆς, ὥσπερ
Μεγαρέων, φασίν, οὐδεὶς λόγος.

25 Itaque quum mihi genius tuus satis essct perspectus, facile ex-
pectabam grauem aliquam συμπάθειαν, ἀλλὰ τὸ συννοσεῖν καὶ συναπο-
θνήσκειν ne metuerem, fecit caeteris in rebus mihi perspecta
haud vulgaris tui pectoris constantia. Verum aequum erat, vt
homo iuris prudentia clarus, qui summa cum laude publicitus

30 doces alios Caesarum parere legibuS, ipse aequiore animo pareres
naturae legibus, quae ducunt volentem, nolentem trahunt. Quan
tumuis autem tibi dolor tuus damnum istuc exaggeret, inficiari
certe non potes esse reparabile, modo- tu cum vxore sis incolumis,
quum vtrique sit aetas non integra modo, verumetiam florens καὶ

35 ἀκμάζουσα. Quid si tibi obtigisset sterile coniugium, quod, quoniam
accidit compluribus, non oportuit tibi viro prudenti esse imprae-
meditatum? Quisquis enim vxorem ducit, ad humanos com-
munesque casus animum praeparatum habeat necesse est, coniugis
ἀγονίαν, orbitatem, solitudinem.

40 At tu nondum orbus eS, altera superstite filia. τί δὲ δεινὸν ἔπα-
θες; Quid aliud quam candidissimam stellam virginum coelestium
choris addidisti? Illa gaudet, exultat ac tripudiat, quod in
aeterna gaudia recepta est, priusquam huius infelicissimae vitae
malis contaminaretur, et tu inconsolabiliter ploras, imo non ploras,

45 sed commoreris. Surculus modo, vel flosculus magis, ab arbore
decerptus est, incolumi stirpe, illaesa radice. Quid si Deus ista
iactura tentare voluit animum tuum, quam ab ipso pendeas?
Quid si tibi pro erepta filiola reddat filium, non solum facultatum,
sed istius etiam exactae eruditionis, cum omni genere virtutum

50 coniunctae haeredem? Nam istis opibus longe beatior eS, mi
Bonifaci‚ quam agris aut nummis, quanquam et haec fortunae
commoda tibi suppetunt a maioribus relicta οὐ μόνον πρὸς τὴν
αὐτάρκειαν, ἀλλὰ πρὸς τὴν λαμπρότητα. Inter externa bona minus
obnoxia sunt fortunae ludibrio, quae a vobis dicuntur, res soli.

55 At si res soli est quod immobile est, in sola animi bona conuenit
istius cognominis honor. Domos praeter bellorum immanitatem

²4· Μεγαρέων] See Suidas 3.v.; cf. pupil and successor as Professor of

Aday. 1079.

40. altera . . . filia] Faustina, b. 25
Nov. 1530, see Boniface's notes in his
Horae (Ep. 408 introd.)‚ where Boni-
sace also entered the birth of his son,
Basil, on 1 Dec. 1533. Faustina
married (1) Ulrich Iselin, Boniface's

Law, by whom she had 7 children,
(2) John OporinuS, the printer; see
Am. E. p. 115.

54 res soli] Digest. 5ο. 16. 1223
Gaius 2. 54 (see Heumann· Seckel,
Handlexz‘kon zu den Quellen cles rifimi·
schem Rechts, s. v. solum).

