2806] FROM JULIUS PFLUG 219

Iam vero tuam ad Eugubinum epistolam iamdudum legi. In
qua tu illum amanter sane et singulari cum grauitate mones. Qui
vtinam obtemperasset tibi. Nam sic fere fit, vt quam quisque
voluptatem maledicendo capit, eam male audiendo amittat. Qua
in re euentus cum ipsa iustitiae aequabilitate bellissime congruit. 60
Quo magis miror quid homini venerit in mentem cunctam nationem
nostram tanta contumelia afficere. Quod si te optima monentem
audire noluisset, suam tamen ipsius rationem si adhibuisset in
consilium, Virus illud in nos tam turpiter non euomuisset.

Sunt certe in singulis nationibus qui sub figura hominum im· 65
manitatem gerunt belluarum. Sunt item qui cum ingenio, tum
vero etiam virtute excellunt. Hoc qui negat, nae is aut rudis est
in cognitione rerum humanarum aut plane impudens. Qui igitur
vniuersae alicui nationi in opprobriis obiicit quae sunt certorum
ciuium labes, qua id tandem fronte facit? Cur non potius laudat 70
ob certorum ciuium virtutes? Id quod cum offitio boni viri multo
est coniunctius. Nonne qui ita reprehendit, idem sentit se patriam
quoque suam, cum in eodem vel simili sit crimine, premere et
tacita quasi sententia sua damnare? Sed quid si non tam vitia
exprobrat quam virtutes in finitima vitia detorquet? Vt cum 75
animi ,altitudo hominum nostrorum atque virtus quae in periculis
contemnendislucere solet, feritati tribuitur. Quod si quis Germa-
norum, quibus ingenia Eugubinus adimit, vellet in hoc genere in-
geniosus esse, nonne quae in illo vel praestantiss<ima> sunt, ea ad
spetiem turpem facile orationis vi conuertere posset? Nulla enim 80
virtus est, cui non vitium aliquod sit finitimum. Quo facilius id
quod honestam est atque bonum dicendo eo potest traduci vt
malum esse videatur.

Recte igitur tu, qui prudentiam Eugubini requiris, cum prae-
sertim, multi sint nostrorum hominum qui si commoueant sese, 85
sentiat ille Germanis neque ingenia neque facultatem orationis,
neque maximarum rerum scientiam deesse. Quamquam res ipsa
pro hominibus nostris loquitur, etiamsi nullum faciant verbum:
quod multa iam extant signa, eaque illustria, non solum ingenii
illorum, sed etiam eximiae doctrinae. Adde quod ipsum Eugubini 90
institutum ei acerbitatem istam exprobrare videtur. Quid enim
ab offitio hominis Christiani, sacerdotis et theologi, alienius esse
potest, quam in eo quo se profitetur religionem defendere tantum
acerbitatis effundere et, contra quam lex mutui amoris sancit,
multos bonos viros de se nihil tale merentes tam insigni iniuria 95
afficere? Sed de his Eugubinus ipse viderit, ego quod ad me at-
tinet, mallem illum isto maledicendi genere supersedisse. Faueo
enim hominis honori. Quod si fecisset, maiorem proculdubio
fructum industriae suae coepisset, nec eam ad quam se excitauit
bene audiendi rationem ipse in dubium vocasset. 100

De Guilhelmo Budaeo quae scripsisti, ea me singulari affecerunt
voluptate. Ille enim ita se gerit, et ca nobis affert, vt mihi videatur
natus esse ad lucem rectis studiis inferendam. Laetor igitur virum

79. in illo a corr. cx in vllo: multo β.

50. epistolam] Ep. 2405.

