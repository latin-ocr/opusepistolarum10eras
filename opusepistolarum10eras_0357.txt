2879] To ι101111 VERGARA 321

mihi narras, non pietatem. Sed mane, mox audies eximiam.
Tanta solicitudine, tanta sanctimonia prudentiaque curat omnes
educandos vt non corporum modo verum etiam animorum parens
optimo iure dici possit. Nullum omnium destinauit negotiationi,
aut aliis sordidioribus artibus. Ad eruditionem, ad pietatem, ad
gerenda Principum ac reip. splendida munia instituit omnes: ad
quae frequenter euadunt parum appositi, qui libris ac disciplinis
insenuerunt: nam vmbris assueti, nescio quo pacto stupescunt,
ac veluti glaucomate oculis oborto mentis vertiginem quandam
patiuntur, quoties in puluerem ac solem, hoc est. ad ciuilia munia
asciscuntur. Tenera etas domi formatur ad omnem probitatem
atque innocentiam. Adhibentur praeceptores, non de triuio, sed
exploratis moribus ac litteratura non vulgari. Adolescentia prima
statim ab aedibus paternis procul ablegatur in Italiam aut in
Galliam : quo simul et linguis et moribus alienis assuescant. Hec
est ingeniorum velut insitio, qua mitescunt ac naturam exuunt
syluestrem‚ si quam habent. Nihil enim fere morosius iis, qui in
patria consenuerunt: oderunt exteros, ac damnant quicquid a
vernaculis ritibus diuersum est. Quibusdam permittit vt Princi-
pum aulas degustent, sed electas. Neque enim parum interest
inter aulam et aulam ς tametsi in omnibus aulis vt est varia rerum
experientia, ita non desunt illecebrae, quae iuuentutem ad dulcia
quam ad salubria proniorem corrumpant. Verum ab his periculis
nullum vite genus liberum est, etiam si te abdas in Cartusiam.
Aduersus has Sirenes non locus nos tutos reddit, sed pro auribus
animus diligenter obturatus, non cera quemadmodum fecit V lysses
Homericus sed philosophiae praeceptis.

Itaque natu maximus Ioannes parentem nomine et cognomine
referens nec minus indole, primum in Gallia deinde in Italia litteris
haudquaquam infeliciter institutus, nunc agit in aula D. Mariae,
quondam Vngariae Reginae, qua foemina nihil habet hec etas
sanctius ac prudentius. Huic proximus Georgius iurisprudentiae
destinatus est, qui iam et in bonis litteris et in legum sapientia
supra modum etatis promouit. Tertius Antonius agit Venetiae,
velut in theatro totius Italiae splendidissimo, variis linguis ex-
peditus, et omni morum elegantIa perpolitus ad vnguem. Daniel
natu minimus, adhuc domi fingitur ad innocentiam, mox dicandus
instituto ad quod videbitur natura compositus Nimirum in-
telligit vir ingenii perspicacissimi ad hominis felicitatem plurimum
referre vt in teneris annis ad hoc quisque institutum applicetur

131. insenuerunt MS: insenuerint L. 131. nam . . . 134. asciscuntur
add. L. 135. atque innocentiam add. L. 136. non vulgari add. L.
137. procul om. L. L: ablegantur MS. 140. si quam habent add. L.
sore add. L. 145—6. ad dulcia . . . proniorem add. L. 151—2. parentem

. . indole add. L. 153. haudquaquam infeliciter add. L. 150. et omni
. . . vnguem add. L. 161. Nimirum . . . 180. officio add. L

 

136—7. Adolescentia . . . ablegatur] Occasionem erroris prarbuit Rupilius
In the MS. Erasmus flrstwrotc Adole- in epistola qua recensebat nomina
scentesabacdibus ableqantur but alter· liberorum I'aunqmrrncrz' (Ep. 3010,
cd it to Adolescentia iam prima statim a letter from , Erasmus to l‘ilug. Ξ
ab aedibus. overlooking the verb. Gotha MS„ chart. Α. 385, f. 30 (7 May

159. Daniel] A 111istakc for David: 1535)).

452.1o Y

 

125

130

135

140

145

150

155

160

