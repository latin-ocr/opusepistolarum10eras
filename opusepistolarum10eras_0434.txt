DES. ERAS. Ι ROTEROD. COMPENDIVM 1 RHETORICES,
AD DAMIAlNVM A GOES, EQVITEM Ι LVSITANVM. Ι

CLARISS. ERVDITISSIMOQVE VIRO DAMIANO A GOES EQVITI LVSITANO,
GVILIELMvs BERNATIVS TILETANVS S. P. D.

QVVM discipulis meis, quos D. Ioannes Maeuius moderator
collegii Castrensis, vir, cui liberales disciplinas prouehere vnice
studio est, mihi erudiendos in Dialecticis tradiderat, Rhethoricen
praelegere statuissem, Nobilissime et eruditiss. Damiane, neque

5 temporis breuitas in hanc artem longas institutiones pateretur,
quod ex more collegiorum philosophiam profitentium tantisper
vnius curae magistri tantum committatur iuuentus, quae philo-
sophico studio destinata est, quoad Dialectices rudimentis sub eo
depositis ad Aristotelis nunquam satis laudatam in philosophia

10 doctrinam idonea esse iudicatur, circumspexi diligenter, quis ex
omnibus scriptoribus, quorum de Rhetorica praeceptiones extant,
potissimum huic nostro instituto accommodus esse posset. Occur-
rebant Cicero, Fabius Quintilianus, et his ipsis Aristoteles anti-
quior, Hermogenes, Trapezuntius, et item alii. Qui vt erudite de

15 Rhetorica, ita difficilius et prolixius scripserunt, quam vt rudibus
proponi debeant. Nec ignorabam hoc nostro felicissimo seculo
eximiae et celebris eruditionis viros, libellos edidisse, quibus hanc
artem dilucide, neque id tamen prolixe complexi sunt. Et certe
(quod ingenue fatendum est) tales sunt horum libri, vt non alii,

20 quod ad liberales artes pertinet, scholiS, in quibus tenera aetas
eruditur, essent accommodatiores, ni parum commodis exemplis
omnia scripta sua, quibus artes bonas optime tradunt, refersissent.
Quo studio quantam rei literariae iacturam intulerint, multorum
studiosorum querelae abunde testantur. Cum itaque nec hi ob

25 exempla, nostro proposito alioqui haud pessime seruituri, neque
illi, quod grauius prolixiusque quam pro rudimentis scripsissent,
satis idonei visi sunt ad id quod institueramus, animus enim erat
discipulis nostris quam potuit fieri breuissime, si non aliud,
gustum saltem Rhetorices dare, commodi alicuius libelli penuria

30 in totum iam a Rhetorica lectione animum meum auerterat, et si
perspiciebam, quam ex re nostrae iuuentutis esset hanc artem
cum Dialecticis coniungere, donec Rutgerus Rescius praeter singu-
larem in tanta eruditione modestiam et ingenii dexteritatem vir
humanissimus in musaeum suum inductis nobis post multas

35 doctorum et illustrium virorum ad te nondum typis excusas
epistolas, quas mihi benigne spectandas exhibuit, tandem magni
illius Erasmi manu descriptum librum protulisset, in quo praeter
varias ipsius ad te literas, tabulae quoque in artem Rhetoricam
inerant, in tuum vnius vsum olim ab eodem conscriptae. Quarum

40 capitibus obiter perlectis, cum eam viderem breuitatem, cui miram
adderet lucem tractationis ordo, tanquam thesauro reperto

