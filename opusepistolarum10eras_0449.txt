THE DONATION TO GOCLENIUS 413

MAGNIFICO Clariss. Eruditissimisque Rectori ac omnium ordinum
inclytae Academiae Louanien. doctoribus professoribusque, domi-
nis mihi plurimum honorandis.

S. P. Magnifice domine rector, clarissimi omnium ordinum
doctores, viri praestantissimi. Erasmus Roterodamus, vnicum5
patriae nostrae et omnium literarum decus abhinc triennium
paulo ante quam ad superos emigraret, pontificis Romani ac
Caesaris Augusti diplomatibus instructus testamentum fecit, in
quo inter caetera cauit, vt ego nuncupatus haeres pecuniam apud
Conradum Goclenium depositam ei, vt in mandatis accepisset, in 10
Brabantia dispensandam relinquerem.

Cuius sane voluntatis Goclenium statim ab Erasmi morte com-
monui, nihil aeque persuasum habens atque vt vltimam is testa-
toris voluntatem quam primum exequeretur. Verum cum in dies
hic increbrescat Goclenium haud ita dudum re infecta vitae 15
extremum spiritum edidisse, ac depositae pecuniae fiscum insidias
tendere, vt mortem viri eruditionis nomine insignis ita mandato
nondum satis factum esse non possum non dolenter ferre.

Itaque cum ob huiusmodi cunctacionem pecuniae isthic dis-
pensandae ius in me deuolutum credam, VOS, viros omnium 20
integerrimos, huic muneri praeficere cupio, vtque praedictae pecu-
niae dispensationem in vos recipere ne grauemini, vos etiam atque
etiam rogo, id quod paratiore voluntate vos facturos confido, in
primis quod publice interesse, vt vltimae testatorum voluntates
exitum suum habeant, non ignoratis, dein quod pium hoc legatum 25
est et ab eo relictum qui de vobis, atque adeo de vniuersa re
literaria, quam optime meritus est, postremo quod emolumento
academiae vestrae cedet. Nec enim aliud ago quam vt pecunia
deposita in Vsus Goclenio praescriptos vertatur aut, si nihil nomi-
natim cautum apud vos extet, vt vestra prouidentia in annuos 30
reditus collocetur, vnde aliquot studiosi pauperes in academia
vestra educari ac subleuari possint.

Quod si hoc muneris vos non detrectare sensero, testamenti, si
opus sit, item diplomatum pontificis Romani ac Caesaris et in
summa omnium, quae ad infringendas eliminandasque fisci insidias 35
pertinere putaueritis, exempla siue documenta fide digna ad vos
transmittere sum paratus.

Haec scribo angustia temporis exclusus‚Å∑ cum forte fortuna
clariss. l). Ioannes, vir harum lator ex Italia rediens heri me sub
vesperam salutasset, hodie summo mane isthuc iter ingressurus. 40
Vos igitur, qua estis humanitate, hanc meam extemporalitatem
boni consulite, et quid spei de vobis mihi concipiendum sit, vel
proprio nuncio significate.

Bene valete, viri clarissimi, postridie Paschae Anno MDxxxix
Basileae praepropere. 45

VV. pp. paratiss Bo. Ainerbach LL. doctor.

30. D. Ioannes add. scd postest cras. A merbach.

