74 LETTERS OF ERASMUS [1532

tulerint, subinde velut in peregrino sermone restitent; et licet
quid quaeque vox declaret non ignorent, tamen sensum non per-
cipiant. In causa est schematum, troporum, et idiomatum pro-
prietaS‚ in quibus haud ita multum opitulantur Lexica. Hac

30 quidem in parte praeclaram operam τοῖς φιλογλώττοις nauauit Guil-
helmus Budaeus.

Verum vt puerilibus ingeniis Romanae linguae non statim
accommodus est M. Tullius, qui Fabio iudice, nulli valde placet,
nisi qui iam egregie profecerit: ita Graecarum literarum peritiam

35 ambientibus non arbitror admodum conuenire Demosthenem, qui
plus artis habet in recessu quam prima fronte prae se ferat. Hic
enim, quod honorifico ioco dixit Demades, scripsit ad aquam, nec
nisi a sobriis ac vigilantibus potest intelligi. Proinde quod de
M. Tullio scripsit Quintus Fabius, pari iure de Demosthene dici

40 potest: Is se sciat in arte dicendi profecisse, cui Demosthenes
valde placere coeperit. Quemadmodum tabula magno artificio
depicta nemo magnopere delectatur artis imperitus, ita Demo-
sthenis diuinum illud, et quod facundissimi quique semper in eo
mirati sunt, τὸ δεινὸν, non sentitur, nisi et rhetoricis praeceptio-

45 nibus exercitatis, et historiarum cognitione instructis.

Itaque patiar, vt puer quidem degustet Demosthenem, sed ad
eum serio redeat, iam factus oculatior, quo perspiciat illam vere
Atticam venerem, illud excussum iudicium, illa summo artificio
contorta enthymemata, postremo vim illam omnibus admirabilem,

50 vix vlli imitabilem. Elegans interim fuerit exercitatio, quod a
veteribus nonnullis factum est in Homero ac Vergilio, si quis idem
faciat in Demosthene et M. Tullio, vt ex collatione locorum depre-
hendat, quid hic ab illo sit mutuatus, et vbi noster sit Graeco
par, vbi superior, vbi ab exemplari nonnihil degeneret imitatio.

55 Vix alia res aeque conducit ad parandum iudicium.

Non hic'sumpturus sum operam in laudando Demosthene, ad
quem pro dignitate praedicandum opus esset eloquentia Demosthe-
nica: imo nulla potius opus est eloquentia, ad eum laudandum,
quem vno ore in coelum ferunt omnes: nec tibi calcar addere

60 studebo, Georgi charissime, quem conspicio in hoc pulcherrimo
stadio tuapte sponte haud segniter currentem. Quaeres vnde
mihi cognitus cursus tuus, qui te nunquam viderim. Optimam
tui partem vidi, adulescens fortunatissime, adeo ἐναργῶς te mihi
suo penicillo depinxit Viglius Zuichemus, haud vulgaris artifex,

6'5 cui domestica consuetudine penitus cognitus ac perspectus es.
Quin tute mihi teipsum tuis ad nie literis sic expressisti vt, si
coram adesses, plus videre nequeam. Illic exosculatus sum istam
felicem indolem tuam, qui vix egressus annum decimum sextum,
scribas epistolas primum bene Latinas, deinde, quod pluris facio,

70 sensibus argutis, et apte sibi connexis. Quid autem collaudem
istum ingenuum ac liberalem pudorem, quid singularem istam in
me pietatem, quam tota spirat epistola?

Et hic agnosco germane germanam ornatissimi viri Ioannis

1⁴37.. Demades] See Apophtheqmala, 66. literis] Not extant.
. ιν. 303152.

