222 LETTERS or ERASMUS [1533

quibus liberum est lectori quem velit sequi. Illic eam propono
quae mihi videtur maxime congruere sensui apostolico.

Iam vt male merentur de scripturis qui lectionem germanam
immutant, ita non bene merentur qui earn ad sensum alienum

45 detorquent. At vtrumque factum a veteribus aliquot locis docui-
mus, siue ad vitandum imperitae multitudinis scandalum (nam
olim scriptura vulgo communis crat) siue aduersus hereticos.
Proinde mihi vide[n]tur bene mereri de sacris litteris qui in eis
synceram lectionem restituit, aut qui commonstrato sensu violento

50 verum ac germanum indicat. Quod si fas non est aliquem scri-
pturae locumfisecius interpretari quam veteres interpretati sunt,
praesertim quum pugnant aduersus haereticos primum ipsi veteres
non semper inter se consentiunt, deinde constat sensus aliquot,
eosque non paucos, plane reiectos a Theologis scholasticis quos

55 Ambrosius, Hieronymus et Augustinus vt pios et credendos pro-
posuerunt.

Horum nonnullos quoniam suis iudicauimus locis non est necesse
eos hic repetere. Certe vnus ille mea sententia est inexcusabilis,
quod Augustinus cum aliis verba Ioannis ‘Nisi manducaueritis

60 carnem filii hominis, etc) sic interpretatur vt dicat infantibus
nihil prodesse baptisma nisi accipiant corpus et sanguinem domini,
nec ante Christianos solere exosculari infantum manus, quasi non
agnoscerent illos pro membris ecclesiae nisi post alterius sacramenti
sumptionem.

65 Superest igitur scandalum cui fateor nonnihil esse tribuendum,
sed non in tantum vt omnino sileatur veritas. Non ignorabat
Hieronymus nouam veteris testamenti versionem excitaturam
tumultus⁷ nec ea res virum sanctissimum ab instituto deterruit.
Nunc vero, quoniam hec semoto populo inter doctos aguntur, non

70 est perinde multum periculi. Et‘ si quod scandalum nascitur, illis
potius imputandum qui quum rem non expenderint, apud populum
imperitum quiritantur ‘ En exortus est qui corrigat Magnifacit ', ‘En
qui corrigit Euangelium Ioannis, legens In principio erat sermo ’.

Hec scripsi, vir egregie, non vt aliquo pacto sanctissimis tuis

75 obstrepam laboribus, sed vt adiuuem potius. Adiuuat enim
quadantenus et qui monet, iuxta Plauti sententiam. Porro quo
moderatius istam obieris prouinciam, hoc et plus fructus tulerint
auditores, et tu plus gratiae paraueris tibi tum apud deum tum
apud homines. Spectasti quorundam tumultus non sobrios, quam-

80 que nihil inde fructus prouenerit vides.

Mitto libellum quem vnicum habebam, quod eum suspicor abs
te visum non esse. Erit tuae humanitatis hanc meam solicitudinem
boni consulere ab animo syncero proficiscentem. Bene vale.

Datum Friburgi xi. die. Maii 1533.

57. locos MS.

59. Ioannis] 6. 53. 81. libellum] Responsio ad colla-
72. Magnifacit] See Erasmus' note tiones cuiusdam Opus recens, see Ep.
to Luke 1. 46. 2805. 15n.

77. Plauti] Cure. 460.

