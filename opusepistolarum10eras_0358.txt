322 LETTERS or ERASMUS [1533

ad quod videatur natura compositus. An non istuc demum est

165 vere patrem esse ¹! Quur enim patres appellantur, qui nihil aliud
gignunt quam corpora, ac mox natorum curam omnem abiiciunt,
aut si quid curant, praeter corpora nihil curant: animi, quae
praecipua pars bominis cst, nulla ratio? Sed his quoque deterio-
res sunt, qui pucros ad honestum vitae institutum vt a natura

170 factos ita et animo propensos ad illiberalia studia retrahunt. Hoc
profecto non est educare liberos, sed exponere. Ac mea quidem
sententia sceleratius est. ingenium exponere vitiis quam corpus
incertis casibus. Sit* aliqua felicitatis pars ex opulentis nasci, e
claris ct illustribus progigni: summa tamen ac proinde rara

175 felicitas cst ex tali parente nasci qualem se praestat suis Ioannes
Paungart-nerus.

Quid ego nunc memorem, quam pia, quam vigilanti sollicitudine
filias educet, qua comitate regat vxorem, qua pietate foueat
optimae matris senectutem? Dicas hominem virtuti natum, qui

180 nusquam cessat in officio. Quid hoc viro felicius, si qua omnino
in hac vita felicitas? Contigit antiqua maiorum nobilitas, con-
tigerunt opes imaginibus dignae. Contigit vxor ex animi sen-
tentia, claris et ipsa maioribus: contigerunt liberi a parentis
optimis moribus haudquaquam degenerantes. Ipse corpore felici,

185 etate integra virentique, sed animo cano, tot egregiis dotibus
praedito vt in ratione beatitudinis extremum calculum occupent
opes ac generis claritudo. Arces duas possidet, alteram cogno-
mento Paungarten, quam superiorum incuria neglectam magnifice
reficit, exornatque structuris Altera cognomento Ernbach,

190 hactenus corrupte vulgo dicta Erbach3 sita est ad Danubium
paulo supra Vlmam, loco amoenissimo, ditione satis ampla; cui
oppidum subiacet eiusdem nominis. Felix ille populus tali
domino, cuius auspiciis omnia redduntur floridiora. Tanta hominis
est in negociis dexteritas vt hunc vel vnum dicas esse qui ex

195 parua ciuitate magnam, ex obscura possit illustrem reddere.

Abundat Germania magnis et excellentibus viris, sed vtinam
quamplurimos haberet Paungartnero pares. Adde his quod,
quum eximia virtus ac magna felicitas semper obnoxia soleat esse
inuidiae, Paungartneri successibus applaudunt omnes, inuidet

200 nemo. Tanta est ingenii suauitas, tantus animi candor, tanta
erga omnes homines morum comitas ac, vt Graece dicam signi-
ficantius, χρηστότης. Quantum bonorum in hoc vno viro possidet
haec natio, qui Caesaribus in negotiis ciuilibus praestat fidelem
iuxta ac prudentem consiliarium, in rebus bellicis fortem ac

205 promptum ducem, idque ἀδάπανον, patriae ciuem pacificum ac
salutarem, domui suae commodum ac vigilantem curatorem, pro-
bitatis ac literarum amatoribus benignum Moecenatem, amicis
iucundum conuictorem, egenis liberalem nutricium, aut parentem
Verius? Felix Germania tali heroe.

210 Felix ego tali amico, quicum mihi sunt omnia communia. Hoc
ius non extat quidem in Cesarum legibus, sed in Gratiarum tabulis

183. claris . . . maioribus add. L. 185. virentique, sed add. L. cano
add. L. 188. L: Paungarthen MS. 189-90. cognomento . . . Erbach add. L.
193. Tanta . . . 209. heroe add. L.

