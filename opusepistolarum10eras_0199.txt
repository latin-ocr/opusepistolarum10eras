2771] To JOHN OF HEEMSTEDE 163

Episcopus, mira breuitate miraque simplicitate ac perspicuitate
enarrans Psalmos Dauidicos Fuit hoc studium seculis aliquot
monachis eruditis, vt quae a veteribus vel subtilius essent scripta
doctis, vel fusius dicta apud populum, in compendium redigerent,
adeo perspicua breuitate vt et ab occupatis et a tenuiter literatis 10
facile valeant percipi. Huius ordinis praecipue sunt Anselmus, Beda,
Claudius, et hic qui nunc venit in tuos complexus Haymo: quorum
industria non mediocrem vtilitatem attulit Ecclesiae, praesertim

si quis spectet- tum tempora, tum regiones in quibus illi vixerunt.
Decet autem vt qui reiectis omnibus remoris properant ad illam 15
coelestem vitam quam maxime sint expediti, nec vllis minus
necessariis sarcinis grauentur. Quo magis mirandum est, quod
quidam, qui victu cultuque simplicitatem apostolicam profitentur,
doctrinam amplectantur omnium minime simplicem, sed argutiis
superuacaneis‚ et Auerroicis dogmatibus, ac nouis insuper somniis 20
spinosissimam.

ἢ Quum igitur tales essent monachi, nomen erat apud omnes gra-
tiosum, et honorificum erat appellari monachum. Nunc quorundam
mali mores in causa sunt vt boni quoque communis inuidiae
molestiam ferant. Aristippus, quum vnguento quodam vehementer 25
esset delectatus, Male sit, inquit, istis cinaedis, qui rem tam bellam
infamarunt. Similibus verbis non absurde quis stomachetur in eos
qui suo vitio monachi nomen in inuidiam vocarint, quum reuera
non conueniat vllum esse plausibilius. Quis enim non amet eos
homines qui, vere mundo mortui, sese totos Deo dedicarunt? 30
Quorum talis est vita, talis oratio, vt nemo ab illorum conspectu,
nemo a colloquio non melior discedat. A quibus nemo quicquam
metuat incommodi; non fraudem, ab his qui pecunias habent pro
ruderibus, et hoc quod habent dilargiuntur egenis: non vindictam,
qui, iuxta doctrinam Euangelicam, orant pro persequentibus, 35
amore prosequuntur eos quibus sunt inuisi, benefacta reponunt pro
malefactis: nec est vllius pudicitiae periculum ab his qui et corde
et corpore sunt incorrupti 2 qui propter singularem animi modestiam
nulli se praeponunt, nulli inuident, nullum fastidiunt, sed q'uo
magis ad perfectionis culmen accedunt, hoc magis ducunt sese 40
omnium infimos et, quum reuera gemmae sint et flores ecclesiae,
tamen ipsi sese fecem appellant, aliorum lapsus aut eleuant aut com-
mode interpretantur, in proprios austeri censores, aliena benefacta
candide amplificant, sua modeste extenuant nemini, adulantur,
neminem procacibus verbis percellunt praesentem, nemini ob· 45
trectant absenti, nihil auditur ex ore illorum nisi quod est in corde,
verba charitatis, verba consolationis, verba amicae admonitionis
et gratiarum actionis. ,Adest in his comitas non fucata, sed ex bona
conscientia proficiscens. In summa, coelestis illius ciuitatis ima-
ginem quandam nobis referunt, et angelicos choros quodammodo 50
repraesentant, vel quod iugiter decantant laudes Dei, vel quod
transformati in spiritus nihil babeant commercii cum carnis affecti-
bus, vel quod in summa viuunt concordia, vel quod angelorum ritu
inter homines ac Deum velut internuntii et populorum vota illi

ιε. Claudius] sc. Tnurinensis. seo Τιινῐη, and Herzog 4. 1303.
Bartlielciny Ros-tuing. Claude dc

