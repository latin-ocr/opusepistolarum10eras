2663] TO WILLIAM, COUNT OF ISENBURG 39

quidam sodales gladiatoriis animis ad me affectant viam. Nec
video fore finem, nisi forte, hirudinum more, expleti meo san-
guine, tandem sponte defluant. Animat illos in me mea imbecil-
litas atque etiam solitudo. Hinc imbecillis sum, quod nulla digni-
tate maleuolos submoueo. Crabrones enim nulla re melius quam 15
fumo depelluntur. Solus videor, quia nulli me sectae addixi, nec
sum addicturus, modo Deus hanc mentem mihi seruet. Prouolant
vndique libelli, ex Italia, e Gallia, ex Hispania, e Germaniae variis
partibus: quibus nihil aliud proficiunt, nisi quod traducunt suam
indoctam malitiam, et dissidiorum incendium exasperant. Equi· 20
dem, quod vnum possum, opto illis mentem meliorem. Nam mihi
in hac harena standum est vsque ad extremum vitae diem. Quid
facias? Ita visum est fatis. Tuae profecto virtuti gratulor, qui
magno animo, parique successu rem geras, partes ad mediocritatem
reuocans, tam cauta moderatione Vt nec in Scyllam impingas 25
nec a Charybdi sit periculum.

Enchiridion tuum non patietur animo meo obrepere tui obliuio-
nem, vir amicissime. Vicissim haec epistola meis descripta digitis
interdum te commonefaciet Erasmi‚ quem tuto potes inter eos
connumerare qui tibi precantur omnia fausta laetaque, quibus 30
profecto viridis ista floridaque senectus cumprimis digna est.
Videtur enim natura mentis pulcherrimae simulachrum in ipso
corpore expressisse. Dicas istuc esse futurae olim immortalitatis
specimen quoddam. Sed heus tu pugionem misisti Petri, qui
videtur idoneus amputandis auriculis: magis opus est qui amputet 35
linguas, nam ea parte nocentissimum est hoc animantium genus.
Sed desino iocari tecum. Bene vale.

Datum apud Friburgum xxii. Iunii, Anno a Christo nato
M.D.xxxn.

2664. FROM CASPAR URSINUS VELIUS.

Leipzig MS. Innsbruck.
ΕΕ. 174. 26 June 1532.

[An original letter, autograph throughout. The dato may accordingly be
accepted]

S. D. Quod nihil ex quo Friburgo a te profectus sum scripseris,
boni, vt par est, consulo. Non enim ex eo tempore a me tu pro-
uocatus eS, cum praesertim tot negotiis occupatus distinearis, vt
vix respondendi, nedum lacessendi ad hoc offitii reliqua sit tibi
facultas. 5

Ex literis quas superioribus diebus dedi ad Glareanum, eruditum
ac probatum virum, nimirum cognouisti me quasi rude donatum
ex aula inquieta concessisse tanquam ex arena in domum tutam
et ociosam, demandato mihi munere erudiendi ab optimo Rege re
vera maximae spei et praeclarissimae indolis regios liberos. Quam· 10
quam hoc otium minime vacat cura3 et est prouincia haec nou
leuis, quemadmodum tu, homo singularis plurimaeque lectionis et
experientiae, existimare potes. Phoenix aliquis aut Aristoteles

2664. 1. Friburgo] For Vclius' visit 13. Phoenix] Nestor.
see Ep. 2543. ln.

