2643] To JOHN DANTISCUS 15

intolerabili sacrilegio factum esse clarius est quam vt negari possit.
Aduersus tantam ecclesiae contumeliam promptum erat remedium,
si Principes et Episcopi librorum, quos lectu dignos censuissent,
archetypa in certis bibliothecis reponenda curassent.

In his itaque vertendis fateor mihi nonnihil obrepsisse tedii, 90
adeo vt identidem illud Maronis mecum submurmurarem,

Non alias vires, conuersaque numina sentis?

quum in caeteris nihil esset quod offenderet gustum meum. Sed
hanc meam suspicionem nihil aliud haberi volo quam somnium, si
tu dissenties. Sub operis calcem veluti celeuma canens, excurrit 95
in naualis pugnae descriptionem, verbis plane tragicis phaleratam,
in qua mire ponit ob oculos ecclesiae tum miserabiliter fluctuantis
imaginem, sed non ita multum abhorrentem ab horum temporum
statu, in quibus tam caeca est opinionum digladiatio, vt interdum
amicos pro hostibus feriamus, nec vlla sit charitas aut concordia, 100
si qua est vlla, nisi quam conciliauit erroris conspiratio, hoc est,
morbus communis: et in tanta dogmatum varietate, in tanta
morum corruptione in tam confuso vociferantium tumultu, prope-
modum sublato rerum hominumque discrimine, merito dubitet
aliquis, cui sese globo adiungat. Nulla synceritas, sed prodigiosa 105
quaedam calumniandi scabies, ne dicam rabies, habet plerosque
vel alienorum lapsuum saeuos expensores, vel recte dictorum
malignos interpretes. Sub omni lapide scorpius dormit. Ex vnica
syllaba quantus tumultus incomparabili viro suscitatus est ⁴?
Quoniam in solenni clausula precationis aut concionis, pro, in 110
spiritu, semel atque iterum dixerat, cum spiritu, Basilius per
omnes vrbes, per omnes pagos, per omnia fora, per omnia con-
uentieula calumniantium vocibus lapidabatur: nec illum vel
inculpata morum integritas, vel eruditio rara, cuin pari facundia
coniuncta, vel ipsa functionis dignitas, vel admirabilis quaedam 115
erga omnes tum comitas, tum benignitas a venenatis obtrecta-
torum sibilis vindicare potuerunt: vt ego optimo iure nimis
delicatus videri possim, si nullo pacto cum tali viro conferendus
homuncio, linguacium quorundam obtrectationes perpeti non
queam. 120
Simul illud ex hoc argumento liquet, quod scripsit beatus
Hieronymus: Arianorum, Eunomianorum, Origenistarum alio-
rumque circa diuinas personas errores, ex humana philosophia
duxisse seminarium: non quod Philosophia per se sit impia, sed
quod ad huius regulam coelestis illa philosophia quae venit 0 sinu 125
Patris per Filium, nec velit nec debeat exigi. Qui namque isti,
qui nihil aliud erant quam homines, diuina mysteria possint per-
spicere, qui sic in plerisque naturae rebus caeeutierunt ’ί Quanquam
illi qui tum diuo Basilio facessebant negocium, philosophastri
verius erant quam philosophi. Apud imperitam multitudinem 130
sese pro consummatis philosophis venditabant, quod ex Aristotele,
Porphyrioquc degustarant verius quani didicerant. quid sit Euun-
natio, quid Genus, quid Species„ quid Substantia, quid Accidens.

01. Maronis] Aen. 5. μή).

